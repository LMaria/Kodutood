<!DOCTYPE html>
<html>
   <head>
      <meta charset="utf-8"/>
      <title>Kodutöö1</title>
   </head>
   <body>
      <h1 style="color:blue;">Hunt</h1>
      <strong><ins>Hunt</ins></strong> ehk hallhunt ehk susi <i>(Canis lupus)</i> on põhjapoolkeral elutsev kiskjaliste seltsi koerlaste sugukonda kuuluv loomaliik.
      <h3>Alamliigid</h3>
      Tuntumad alamliigid on:
      <ul style="list-style-type:square">
         <li>Euraasia hunt</li>
         <li>Kodukoer</li>
         <li>Polaarhunt</li>
         <li>Punahunt</li>
         <li>Stepihunt</li>
         <li>Araabia hunt</li>
         <li>Dingo</li>
      </ul>
      <h3>Levila</h3>
      <p>Kunagi elasid hundid igal pool Euroopas. Kuid 17. sajandist alates suudeti nad peaaegu kõikjalt Lääne-Euroopast hävitada. 
         Hundid jäid elama ainult mägedesse ja Ida-Euroopasse. Tänapäeval nende levila Euroopas ei vähene, vaid koguni suureneb, kui neile selleks võimalus antakse.
         Hundi levila ulatub tundratest poolkõrbeteni. Ta on levinud peaaegu kogu põhjapoolkeral, v.a. Aafrikas, Põhja-Ameerika lõunaosas ning igilume ja -jääga kaetud aladel.
         Hunt on peaaegu kõikjal Eestis tavaline. Eestis elas 2009. aasta seisuga umbes 3<sup>3</sup> * 10 hunti. 
      </p>
      <h3>Välimus</h3>
      <p>
         Hundile iseloomulikud välistunnused on enamasti hallikas karv, kikkis kõrvad, viltused kollakad silmad ja hüppeliigeseni ulatuv kohev saba, mis pole kunagi rõngas.<br><br>
         <img src="http://farm1.static.flickr.com/222/483423788_834da0d580_b.jpg" alt="hunt" height="300" width="400"/>
      </p>
      <h3>Loomamuinasjutud ja muistendid</h3>
      <p>
         Huntidel on suur osa folklooris: loomamuinasjuttudes, muistendeis ja legendides. Muinasjuttudes on kuri hunt näiteks "Punamütsikese", "Kolme põrsakese" ja
         "Seitsme kitsetalle" loos. Rooma valitsejate legendaarne esiisa oli Romulus, kelle koos ta kaksikvenna Remusega kasvatas üles emahunt. Harilikult kujutatakse
         muinasjuttudes hunti ahne ja rumalana.Hundi nime on peetud tabuks, mistõttu vanarahvas on hunti mitmeti nimetanud, levinuimad hüüdnimed on:
  </p>
      <ol type="1">
         <li>kriimsilm</li>
         <li>võsavillem</li>
         <li>hallivatimees</li>
         <li>Püha Jüri kutsikas</li>
      </ol>
      
      Vanasti loodeti huntidest lahti saada sõnumise abil. Selliste luuletustega loodeti hundi vaimu ja koos vaimuga ka keha oma talust eemale ajada:<br>
      <pre>
“Metsa hulli, metsa halli,
  metsa ilusada isanda,
   metsa karvane kasuka!
    Kui sa kuuled minu jääle
     ja mu kalli karja jääle,
      pista pea põõsa`asse,
       nina nirki mätta`asse,
        ambad aja roika`asse,
         otsi muida oina`aida,
          katsu muida karjatseida,
           murra muida mullikaida!”
</pre>
      
      <h3>Elupaik ja eluviis</h3>
      <p>
         Elupaigana väldib hunt lausmetsa ja eelistab avamaastikku, kuna sealsed küttimistingimused on paremad. Eesti alad on aga enamasti kultuuristatud ja hunti 
         võib rohkem kohata võsastikes ja rabades. Koobas rajatakse veekogu äärde looduslikku varjulisse paika, harva kaevatakse koobas ise. Hunt võib elada tehistingimustes
         16 aastat. Looduses ei ela nad kunagi nii kaua. Vanurid tõrjutakse karjast välja surema või süüakse lihtsalt ära. Võimuredel mängib huntide juures tähtsat rolli
         ja iga looma positsioon karjas tehakse selgeks juba kutsikapõlves. Näiteks kui hundil on saba püsti ja kõrvad kikkis siis on hunt karja juht või kui hundi saba on
         jäik on ta valmis ründama.
      </p>
      <p>
         Suvel elavad poegi kasvatavad hundid paarides. Heidikutest loomad või ka üksikud "mässajatest" noored isased võivad elutseda eraklikult. Hunt on monogaamne loom,
         paarid püsivad kogu elu. Ka poegade eest hoolitseb hundipaar koos. Kokku saadakse sügisel, et siis juba veidi vanemaks saanud kutsikatele jahipidamist õpetada.
      </p>
      <h4>Toidu hankimine</h4>
      <p>
         Hunt on tugev kiskja ja suudab saaklooma kaua jälitada, sest on vastupidav jooksja. Ta võib korraga ära süüa 10 kg liha, aga võib ka kümmekond päeva järjest nälgida.
         Tavaliselt sööb hunt siiski päevas umbes 2 kg liha, parimal juhul 7–8 kg. Hundid peavad jahti organiseerunud karjana, kus igaühel on oma ülesanne. Talvel toitub hunt
         sõralistest, jänestest ja ka pisematest kiskjatest. Suvel kütitakse koduloomi ning närilisi, ära ei põlata isegi putukaid ja linnumune. Hunt võib spetsialiseeruda ka
         kindlale saakloomale, sealhulgas koerale. Hundid kasutavad koerte küttimiseks mitmesuguseid kavalusi: peibutavad koeri inimestest eemale ja võtavad neid isegi jahil
         ajust maha.
      </p>
      <p>
         Karjaline eluviis võimaldab murda vahel ka suuremaid loomi, näiteks põtru. Arvatakse, et põdra murdmiseks peab karjas olema vähemalt kolm hunti. On välja arvutatud,
         et hunt sööb aastas ümmarguselt 40 kitse, peale selle kümmekond metssiga.
      </p>
        Lehekülje koostamisel on kasutatud <a href="https://et.wikipedia.org/wiki/Hunt" target="_blank">Wikipedia materjale</a>.
      <p>
         <a href="http://validator.w3.org/check?uri=referer">
         <img src="http://www.w3.org/Icons/valid-xhtml10" alt="Valid XHTML 1.0 Strict" height="31" width="88" />
         </a>
      </p>
   </body>
</html>